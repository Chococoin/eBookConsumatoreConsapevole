<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="es">
<head>
  <title>Il valore del cacao</title>
  <link href="../Styles/epl.css" rel="stylesheet" type="text/css"/>
  <link href="../Styles/style.css" rel="stylesheet" type="text/css"/>
</head>

<body>
	<h1>La Fine Chocolate Organization</h1>
<p>
	Anni fa ho fondato un’associazione di Cioccolatieri “FCO” Fine Chocolate Organization, con lo scopo di acquistare collettivamente cacao alle origini e consentire, attraverso un lavoro di squadra, di avere anche per piccole produzioni cacao di alta qualità e certificato.
</p>
<p>
	Con la FCO abbiamo portato la cultura del Cioccolato artigianale nel mondo, organizzando eventi internazionali di grande rilievo.
</p>
<p>
	Tuttavia l’egoismo personale di alcuni, lo scarso spirito di collaborazione e azioni di prevaricazione, oltre ad alcuni veri e propri tentativi di truffa, hanno posto fine ad un progetto che a mio avviso era eccezionale. Ora le attività svolte dalla FCO sono davvero scarse e prive di ogni credibilità etica ma solo commerciale.
</p>
<p>
	La mia intenzione era di trovare la strada per importare quelle materie prime, cacao in grano, pasta di cacao, burro di cacao o cacao in polvere per facilitare i soci nell’acquisto consapevole e aiutando i piccoli produttori di cacao ad affacciarsi nel mondo dei consumatori.
</p>
<p>
	Si trattava dell’inizio di una nuova forma di acquisto, magari solo spinta da un desiderio di alcuni cioccolatieri visionari e magari un giorno si scopre di aver inventato una nuova forma di solidarietà commerciale. Nonostante questo fallimento credo che la strada sia ormai intrapresa e sia solo questione di tempo ma ci riusciremo.
</p>
<p>
	Dato che la forma associativa non garantisce il successo ho cominciato a creare questo movimento Consapevole e sono certo che la comunione di interessi tra consumatori e cioccolatieri Consapevoli possa riuscire là dove ha fallito il progetto FCO.
</p>
	<h2>L’etica e il rispetto</h2>
<p>
	Abbiamo sin qui parlato di quello che passa al cacao, dalla pianta al seme ma il lavoro che deve ancora essere fatto è davvero tanto e molto complesso.
</p>
<p>
	Adesso ti ho appena spiegato cosa accade e in parte cosa dovrebbe accadere, ma io cerco di fare il possibile per garantire che tutto corrisponda ai miei desideri.
</p>
<p>
	I miei contadini sanno che sono esigente ma rispettoso del loro lavoro e mi dedicano tutte le attenzioni dovute.
</p>
<p>
	Sono davvero contento, visto lo sforzo enorme che comporta gestire questo lavoro.
</p>
<p>
	Permettere al consumatore di vedere cosa si cela dietro all’altra faccia della medaglia è fondamentale.
</p>
<p>
	Solo un consumatore consapevole consentirà al mondo di essere un pochino migliore.
</p>
<p>
	E questo sono certo avrà un impatto molto forte nella vita di molte persone.
</p>
	<h2>I miei amici</h2>
<p>
	In questo capitolo entrerò dentro la produzione del Cioccolato e ti accompagnerò a conoscere i miei amici contadini, faremo il giro del Mondo e sono certo che alla fine del corso vorresti venire anche tu con me! Si può fare! io sono sempre, appena tornato da un viaggio e con la valigia pronta per il prossimo. A proposito di viaggi vorrei proprio iniziare dalla prima volta che ho messo piede in una piantagione di cacao.
</p>
	<h2>L’isola di Sao Tomè</h2>
<p>
	Era il mese di luglio del 2003 quindi molti lustri fa, come vedi stiamo parlando di tanto tempo, molto di più della nascita del movimento internazionale Bean to bar!
</p>
<p>
	Il primo viaggio è stato in Sao Tomè, un piccolo arcipelago che si trova nel golfo di Guinea.
</p>
<p>
	L’arrivo sull’isola è stato davvero emozionante, il solcare delle nuvole, ha aperto la visuale di una delle prime isole di Sao Tomè et Principe, poi l’atterraggio su di un fazzoletto di asfalto, circondato da abitanti dell’isola che con timore e curiosità aspettavano alle 6 del mattino i (pochi) turisti ed i molti isolani che vanno in Europa ad acquistare quanto serve della civiltà occidentale: Televisori, cellulari e climatizzatori, oltre a forni a microonde e accessori domestici.
</p>
<p>
	Lo sbarco è stato confuso e poco fluido, la preoccupazione della SARS (un epidemia molto pericolosa in quel periodo) era evidente, e preoccupava molto le autorità, certamente in questi luoghi con scarsa profilassi ed un solo e poco attrezzato ospedale sarebbe stata la fine.
</p>
<p>
	All’improvviso si avvicina un giovanotto –mister Bessone? Era il nostro autista Augusto ci porterà a visitare le fazende e tutto ciò che ci può servire per la nostra permanenza a Sao Tomè. In auto raggiungiamo il villaggio di Santana, unico centro di classe dell’isola ma per arrivare sin qui abbiamo oltrepassato la città di Sao Tomè, e poi uno spaccato di giungla dove di buon mattino si possono incontrare moltissime persone soprattutto donne con enormi fardelli sulla testa e pescatori che tornano dalle battute di pesca notturna, non mancano i bambini, interi gruppi di bambini giocano con improbabili giocattoli fatti con un ramo e magari una bottiglietta con ruote, a mo’ di automobilina, le donne rigorosamente scalze e per lo più in gravidanza, gli uomini con sandali e mani vuote, si vedono solo le donne a lavorare, mentre i ragazzi stanno sul bordo della strada a fare copertina, molto cordiali, e disponibili a socializzare.
</p>
<p>
	Arriva il momento di posare il piede nelle piantagioni, è davvero difficile trovare un confine, tra la giungla selvaggia e le piantagioni di cacao, in quanto le stesse piantagioni sono folte di banani, e di alberi che ombreggiano, utili per mantenere l’umidità nel periodo secco, che va da luglio a settembre.
</p>
	<h2>L’industria del cacao.</h2>
<p>
	Come prima visita siamo finiti a pochi chilometri da Santana, una vecchia fabbrica Coloniale Portoghese, si nota la grande competenza che hanno avuto nel realizzarla e ciò spiega il perché Sao Tome alla metà del secolo scorso fosse il primo produttore al mondo di cacao, oggi è una desolante industria, operativa ma trasandata, la produzione avviene mediante la fermentazione naturale, ma con enormi problemi, in grandi masti di legno per circa 7 giorni, come di solito avviene in tutte le Parcele, ma l’essicazione avviene in modo rapido al forno, ovvero le fave vengono distese su lamiere in ferro ed infornate mediante grandi carrelli in enormi forni in muratura ed alla temperatura di circa 70 gradi vengono essiccati per circa due tre giorni, il vantaggio è che l’essiccazione si può fare in qualsiasi condizione meteo, il difetto è che il cacao è già tostato, non risultano ben staccate le fave oltre a perdere molte delle sostanze aromatiche.
</p>
<p>
	Essicazione alla Losa, altro sistema industriale, molto efficace, le fave dopo la solita fermentazione, vengono distese su enormi graticci di Losa, tipica pietra locale, sotto le quali si trova un enorme camera di combustione con la bracera da una parte ed il tiraggio dall’altra per rendere uniforme la temperatura del suolo, un gruppo di operai con l’utilizzo di enormi rastrelli gira il cacao per permettere a tutte le fave di essiccare rapidamente, questo metodo è migliore del forno, in quanto permette alle fave di girare sottosopra, e di staccarsi una dall’altra ma conferisce al cacao sapore di fumo compromettendo la qualità del cioccolato.
</p>
<p>
	Una volta essiccato il cacao viene insaccato e portato ai magazzini di stoccaggio, e qui si nota la scarsa attenzione all’igiene e il rischio di propagazione di muffe è comunque alto.
</p>
<p> 
	I Portoghesi quando hanno realizzato queste aziende, hanno pensato a tutto anche alle case per gli operai e all’ospedale interno purtroppo oggi diroccato.
</p>
<p>
	Poi Augusto ci ha portati a Trintade, piccolo insediamento al centro dell’isola, li abbiamo cominciato a capire che non tutto è uguale e che non tutti fanno allo stesso modo. Ho iniziato a farmi un idea sull’importanza di conoscere, sapere e fare le dovute differenze. L’azienda è gestita da un francese che lavora per una nota azienda di Cioccolato la Valrhona, certo conoscendola ne sono stato felice e ho potuto notare come mai il loro cioccolato fosse incredibilmente più caro della media delle industrie europee. 
</p>
<p>
	E come potete vedere qui si lavora in modo totalmente differente, la fermentazione è ben curata, l’essicazione fatta con buon senso. L’uso delle Barcasse è puntuale e meticoloso, dato le repentine piogge giornaliere che minano l’essicazione del cacao. Poi vedi la differenza del Magazzino di stoccaggio, uno serve a garantire l’incolumità del prodotto l’altro molto meno.
</p>
<p>
	Certamente da questa prima esperienza deduco che il cacao non è tutto uguale, e quello che pensavo sulle varietà non è la sola differenza determinante nel cioccolato, la trasformazione delle fave diventa fondamentale oltre alla varietà.
</p>
<p>
	Da questo viaggio ho importato le fave di cacao che ancora oggi utilizzo per i miei due prodotti l’Agua –Eze e il Trintade.
</p>
<p>
	Ora ti parlo di un altro viaggio, se vogliamo anche più importante del primo, Alla scoperta della Foresta Atlantica in Brasile.
</p>
<p>
	In questo secondo viaggio alla sorgente del cacao, oltre a mia moglie Mery ho pensato di portare con me due compagni di viaggio davvero speciali, il fotografo Giancarlo Bononi  e il cineoperatore Federico Bondi: lo scopo era quello di documentare e catturare alcuni aspetti molto interessanti del mondo del cacao, i colori e i suoni di quei posti così lontani da noi ma così presenti nei nostri momenti cioccolatosi.
</p>
<p>
	Direi che questo viaggio ha dato un ulteriore svolta alla mia passione di entrare nella cultura e nella scienza del cacao.
</p>
<p>
	Devo però dire che il 2004 è stato un anno molto speciale, in quanto sono finalmente giunto alla discussione della mia Tesi di laurea, e questa esperienza si è dimostrata fondamentale per completare il tema della correlazione tra cioccolato Artigianale e quello industriale.
</p>
<p>
	Qui si è realizzata la frattura netta nella mia consapevolezza, qui ho davvero capito che si poteva fare in maniera differente.
</p>
	<h2>Il Cacao del Brasile “Hileus”</h2>
<p>
	Nicolas, è un Francese con una grande passione per il Cacao e ad Ilhéus, nella zona della laguna Incantata, ha recuperato un piantagione naturale di cacao, applicando severi metodi di lavorazione, mixando le esigenze dei contadini, con il buon senso delle lavorazioni occidentali.
</p>
<p>
	Ha realizzato un impianto eolico rudimentale ma che consente di poter connettere un computer e dare la luce ai contadini per la notte.
</p>
<p>
	Ora da quella piantagione ricevo annualmente un lotto di cacao da cui preparo il Cioccolato Vittoria.
</p>
	<h2>L’anno della Svolta</h2>
<p>
	Il 2004 è stato l’anno della svolta nella mia vita consapevole e la fine di quell’anno si è conclusa con una tragedia immensa!
</p>
<p>
	Ti ho detto del fatto che mi sono laureato, ma non ti ho detto che preparando un esame sulla storia degli alimenti ho studiato l’origine del Gianduiotto e leggendo le ricette originali dell’epoca ho scoperto che nel 1865, quando è nato il gianduiotto il cacao che si usava era quello di Cylon, l’attuale Sri Lanka. Ma ricorderai che nel lontano 26 dicembre 2004 ci fu il terribile Tsu Nami che ha devastato le coste del sud est asiatico causando migliaia di morti.
</p>
<p>
	Tra i paesi devastati si trovava appunto questa piccola isola nell’oceano Indiano e, guardando un servizio in tv ho visto un rudimentale magazzino del cacao devastato e portato via dalla furia dell’acqua. Tra lo sgomento e la desolazione, invece di disperarmi ho pensato a COSA AVREI POTUTO FARE IO, PER QUELLE PERSONE! All’immediato NULLA! Ma riflettendo che Cylon e Sri Lanka sono lo stesso posto, avrei potuto intervenire e aiutare quelle popolazioni a convertire l’attività marittima in quella più sicura del coltivo di cacao.
</p>
	<h2>La tragedia dello tsunami a Cylon</h2>
<p>
	Premetto che in quell’anno mi ero anche dedicato alla ricerca di cacao di Cylon per fare i gianduiotti, ma ne avevo trovato solo due sacchi da un amico a Parigi, il proprietario della fabbrica Bonnat, storica azienda di produzione di cioccolato dalla fava, una delle poche rimaste in Europa dopo la modernizzazione industriale. Che me li aveva ceduti per farmi un favore.
</p>
<p>
	A dire il vero era terribile, pieno di larve di lepidottero e in condizioni pessime, mi aveva confermato Philip che la qualità media di quel cacao era così già all’origine.
</p>
<p>
	Il fatto che dal 1994 il governo Cingalese aveva smesso di elargire contributi alla produzione del cacao e quindi, i contadini, anche qui sensibili agli aiuti piuttosto che alla specializzazione, avevano abbandonato la coltivazione e solo in alcuni casi si dedicavano alla semplice raccolta, con lo stesso impegno che si può mettere ad andar per funghi.
</p>
<p>
	Se ce n’era bene, altrimenti pazienza! Quindi all’arrivo delle acque il sistema del cacao ha mostrato tutta la sua fragilità e il destino ha voluto che io fossi attento e che scattasse la scintilla! La mia domanda fu! Come posso aiutarli? La risposta non si è fatta attendere, poche ore dopo avevo già il consenso da parte di alcuni amici ed essendo io, a quel tempo, un dirigente della Confartigianato, e Presidente Nazionale dei Cioccolatieri, ho ottenuto subito l’appoggio della mia federazione regionale, che mi ha appoggiato per presentare un progetto sociale alla Regione Piemonte, al fine di poter raccogliere fondi necessari per creare un impatto positivo a quella gente.
</p>
<p>
	Il ragionamento fu: se io li aiuto a produrre un buon cacao e li aiuto a farlo in maniera corretta, come ho imparato in giro per il mondo, loro riusciranno a fare un miglior prodotto e noi cioccolatieri Piemontesi potremmo produrre Gianduiotti di migliore qualità al prezzo giusto e il cerchio si chiude.
</p>
<p>
	Questo ragionamento è piaciuto alla commissione Regionale e il mio progetto ha vinto il bando, davanti a progetti religiosi, che puntavano più al potenziamento di vecchie missioni già operanti in quell’area, ma che nulla avevano a che vedere con il sostegno alle popolazioni in senso di reddito e di speranza.
</p>
<p>
	Ma soprattutto non avevano un apertura all’autosostentamento.
</p>
<p>
	Nel 2007 il progetto ha preso inizio, e questo viaggio ne dimostra il successo! In una settimana ho incontrato: L’ambasciatore Italiano Pio Mariani, Il ministro dell’agricoltura, il Prefetto del distretto di Kandi e i capi delle due fazioni sindacali divise da decenni di rivalità religiosa, i Cattolici e i Musulmani. Intorno alla possibilità di evolvere hanno riposto le asce di guerra e hanno iniziato a collaborare.
</p>
<p>
	In queste immagini puoi notare il cambiamento! Dal nulla... al centro realizzato.
</p>
<!-- INSERIRE IMMAGINI -->
<p>
	Sono orgoglioso che questa mia idea, l’idea di un piccolo artigiano della provincia Cuneese, abbia conseguito un tale risultato, nei due viaggi in breve successione ho lavorato a contatto con un Guru ayurveda, dove abbiamo scambiato conoscenze e filosofie trovando un punto di coesione attorno alla coltivazione Biodinamica e ayurvedica. Insomma le nostre culture si complementavano e alla fine non so se sia stato più ciò che ho insegnato o quello che ho imparato!
</p>
<p>
	Una seria riflessione, imparo di più quando insegno che quando faccio il saccente per fare bella figura nei salotti buoni!
</p>
<p>
	Ora come vedi questa gente è felice! sul muro di cinta del centro, compare una scritta che ringrazia coloro che hanno contribuito a cambiargli la vita e il mio nome, unito alla Regione Piemonte, alla Protezione Civile sono l’orgoglio della nostra collaborazione.
</p>
<p>
	Oggi quel centro è una premiata realtà internazionale che fa da capofila per progetti organici in tutta l’area asiatica.
</p>
<p>
	Che dire, secondo te, è più quello che ho dato a loro o quello che ho dato a me stesso in senso di Consapevolezza?
</p>
<p>
	Io vado fiero di queste cose! Non mi credo né un benefattore e nemmeno un eroe, solo una persona consapevole che fare del bene resta nella mente delle persone e ciò è quello che veramente vale nella storia di una persona.
</p>
<p>
	Ora produco i Nej che sono dei Gianduiotti fondenti, ottenuti con Nocciole delle colline Monregalesi e cacao di Matale! Come vedi il sogno iniziale era ambizioso, ma solo credendo fino in fondo nelle proprie idee si possono ottenere risultati incredibili.
</p>
</body>
</html>