<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="es" xmlns:xml="http://www.w3.org/XML/1998/namespace">
<head>
  <title>Le Persone Possono Evolversi</title>
  <link href="../Styles/epl.css" rel="stylesheet" type="text/css"/>
  <link href="../Styles/style.css" rel="stylesheet" type="text/css"/>
</head>
<body>
    <h1>Le Persone Possono Evolversi</h1>
  <p>
    Prima di entrare nel merito, voglio parlarti di come è cambiata la vita di alcune persone che come me hanno scelto di diventare Consumatori Consapevoli.
  </p>
  <p>
    Ti parlo di Piero e Maria, loro sono miei amici da qualche anno, ma prima di diventare amici sono stati miei clienti nel locale che gestivo a Torino. Loro sono venuti a trovarmi per caso, avevano comperato un Groupon e prevedeva una cena Contaminata al cacao. Dopo una presentazione sulla consapevolezza del cacao e del Cioccolato, poi, abbinato alla Cucina. Sono rimasti colpiti da quanti fattori sconosciuti si celassero dietro ad una tavoletta di cioccolato.
  </p>
  <p>
    Ora Piero e Maria sono miei Gold Panel ovvero due dei dieci clienti super fidati che testano con e per me le mie migliori preparazioni. Ogni volta che mi chiamano e vengono a trovarmi in Cioccolocanda riservo per loro qualcosa di inedito, mai cucinato e loro puntualmente mi danno quel giudizio serio e sereno che mi permette di capire se sono sulla giusta direzione. Hanno aderito al progetto Five acquistando più di una tessera e posso affermare che loro oggi sono a pieni voti Consumatori Consapevoli.
  </p>
  <p>
    Parlare di Francesco è davvero incredibile. Lui è un avocato di Varazze, (premetto che non è la categoria che amo di più) e me lo avevano assegnato come avvocato d’ufficio in una causa inutile al quale ero finito per una banalità. Poi conclusasi per il meglio. Quando mi ha telefonato per informarmi dell’assegnazione ha esordito dicendomi “guardi ho visto su internet che lei si occupa di cioccolato e che fa cose speciali, io passo dalle sue parti domenica che torno da sciare e se vuole posso venire io a portarle le pratiche da firmare. Sa io sono un amante del cioccolato! Il momento che l’ho incontrato mi è parso subito una persona golosa, ma curiosa e molto attenta a cosa mangiava, voleva sapere di tutto e nulla gli era sconosciuto. Ora è di certo il mio migliore amico! Abbiamo fatto viaggi in mezza Europa per discutere le mie teorie in materia di cacao e metodi scientifici e con lui ho fondato la FIVE! Un avvocato pervaso dal senso dell’etica e della bontà. Lui uomo di legge ma soprattutto amante delle cose buone che Dio ha messo sulla terra! Chi mi segue sui social avrà notato con quanta passione e competenza mi difenda quando qualche odiatore mi attacca sui miei social. Manco a dirlo anche lui è parte del gruppo Gold Panel Potrei parlare per ore di altre persone che da anni condividono con me la passione per il cibo Buono, Sano, Sicuro, Giusto e Sostenibile
  </p>
  <p>
    Ezio è un infermiere di Pinerolo, ha passato la sua vita girando il mondo, ha una cultura del cibo direi UNICA! Un enciclopedia di conoscenza, con lui abbiamo approfondito tutti quegli aspetti che fanno la differenza tra il buono vero e quello percepito. Un altro dei partecipanti al mio gruppo Gold Panel. Un esperto della cucina e della tradizione culinaria. Anche lui ha sviluppato oggi quella Consapevolezza che lo mette al riparo dalle fregature dei messaggi pubblicitari.
  </p>
  <p>
    Certo potresti obiettarmi che loro sono miei amici! 
  </p>
  <p>
    Hai ragione! Ma lo sono perché hanno avuto la pazienza e il desiderio di entrare a fondo nella conoscenza, non si sono spaventati quando, come farò nel prossimo video, gli ho descritto nella maniera più CRUDA, cosa succede dietro le quinte, quando gli ho fatto vedere quelle immagini (che ti mostrerò) su certe pratiche che oggi si usano ancora nel mondo del cacao, ma anche in altri settori del cibo.
  </p>
  <p>
    Alla fine dell’e-book ti garantisco che il tuo punto di vista sul cibo non sarà più lo stesso, non vedrai più con lo stesso sguardo certi messaggi pubblicitari rivolti ad un pubblico semplice (che ignora) al solo scopo di fargli comperare quella tavoletta o quella crema.
  </p>
  <p>
    Ti garantisco che quando andrai a comperare del Cioccolato ne saprai di più del 70% dei cioccolatieri sul mercato,questo ti permetterà di comperare solo il meglio e di avere soddisfazione ogni qual volta dovrai parlare di cioccolato e dintorni ai tuoi amici.
  </p>
  <p>
    Fantastico! vero? Diventerai un cliente saggio e che non si fa fregare da NESSUNO! E questo è quello che desidero e che mi dà la massima soddisfazione. 
  </p>
      <h2>Autorevolezza per Consapevolezza</h2>
  <p>
    A volte Francesco o Ezio ma anche Piero e Maria, ma è anche successo con gli altri, mi vengono a trovare e mi raccontano di quando sono stati a questa o quella fiera e hanno parlato con questo o quel Cioccolatiere e ... che voleva fargli credere balle insostenibili, e che con due parole lo hanno messo ko! Evitando di cadere nella trappola dello specchietto per le allodole che spesso si usa nelle fiere o agli eventi sul Cioccolato. Vedo nei loro occhi la gioia di aver avuto la competenza sufficiente per rispondere a tono. La consapevolezza dà per davvero grande soddisfazione.
  </p>
  <p>
    In questo corso ti parlo della Consapevolezza in merito al Cioccolato o al cacao, ma molte delle regole che ti spiegherò e potrai applicare a tutti i settori merceologici alimentari, dai formaggi ai salumi o agli ortaggi.
  </p>
  <p>
    Però bisogna fare attenzione! A volte si trovano sui mercati cibi definiti Bio o Equo solidali, magari enti o ditte che garantiscono che i loro prodotti rispettano l’ambiente o le persone. Certo, bene, ma leggendo attentamente gli statuti di Fair Trade, UTZ, Rai Allianz e molti altri posso garantirti che si tratta di certificare OVVIETA’ ovvero certificano che quel prodotto rispetta quegli standard minimi che sotto i quali il buon senso ti direbbe che non si può scendere. 
  </p>
  <p>
    Ti faccio un esempio: Il certificato UTZ dice che i bambini non possono lavorare nei campi, che non si deve deforestare, che non si devono buttare inquinanti chimici nelle piantagioni. Onestamente… pensi che queste cose si possano fare? No! ma sono il minimo, non il massimo da fare! Pensi che per l’Equo e Solidale si possano far lavorare le persone in schiavitù? Sfruttandole da un chiaro all’altro senza una paga proporzionata, pensi che i figli dei contadini abbiano il diritto di poter studiare e avere tutte le opportunità che il mondo offre? Bene…. sono cose OVVIE… ma quasi mai sono rispettate e soprattutto nei centri dove si certifica. 
  </p>
  <p>
    Ho fatto in questi anni oltre 143 viaggi nelle Piantagioni e di certificatori non ne ho mai incontrati. Mentre negli hotel 5 stelle, dove si svolgono i Meeting o i Forum, allora li trovi i vari amministratori delegati o direttori generali, che pontificano il lavoro svolto, sì ma sapendo che le loro attenzioni sono rivolte soprattutto a quelle organizzazioni strutturate e i benefici non li riservano agli ultimi della filiera, ma ai padroni, quei latifondisti che sfruttano i lavoratori al limite della decenza se non addirittura, come in Costa d’Avorio soggiogandoli in Schiavitù, addirittura…. comperando bambini in Burkina Faso per portarli a lavorare per nulla nelle piantagioni, mantenendoli nella perfetta ignoranza e all’oscuro di ogni forma minima di civiltà e assurdo ma anche loro sono CERTIFICATI! . Lo scorso anno ho collaborato con gli autori di REPORT su RAI tre, dandogli tutte le indicazioni necessarie per poter trovare e filmare i bambini ridotti schiavi nelle piantagioni. Non scherzo, non è un argomento che lo permetta. Ma è inaccettabile che nel 2018 si possano ancora vedere situazioni del genere. 
  </p>
</body>
</html>