<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="es">
<head>
  <title>Il cioccolato in natura non esiste</title>
  <link href="../Styles/epl.css" rel="stylesheet" type="text/css"/>
  <link href="../Styles/style.css" rel="stylesheet" type="text/css"/>
</head>

<body>
    <h1>Il cioccolato in natura non esiste</h1>
<p>
    Esiste una pianta straordinaria che si chiama “Teobromacacao”, la cui lavorazione porta all’ottenimento del cioccolato,quindi una creazione dell’uomo.
</p>
<p>
    La pianta del cacao, ovvero “Teobroma Cacao” Come la classificò il Botanico Linneo, appartiene alla famiglia delle Sterculiacee, vive nell’area tropicale, soprattutto in Centro sud America, Africa sud Sahariana, e sud est Asiatico.
</p>
<p>
    La pianta del cacao assomiglia ad una nespola con foglie allungate e non supera i 4-5 metri di altezza allo stato selvaggio, in coltivazione di solito non supera i tre metri. 
</p>
<p>
    Vive simbioticamente con altri alberi come il banano e soprattutto la Jaka il pregiato Tek, o altri alberi d’alto fusto che ombreggiano le coltivazioni di cacao che non gradiscono il sole diretto, mi è capitato di trovare in Repubblica Dominicana ombreggi fatti con alberi di Zagara. 
</p>
<p>
    Questo tipo di coltivazione creata, o spontanea in foresta si chiama “Cabruca” Il suolo deve essere ben irrorato ma non di acqua stagnante, in quanto il cacao soffre molto l’attacco di parassiti.
</p>
<p>
    Soprattutto nelle zone tropicali, esiste il rischio di infestazioni di zanzare, principale causa della diffusione della malaria, causa di vere decimazioni del popolo di coltivatori, come nel nord dell’isola di Sao Tomè negli anni 50, ma ancora oggi, in alcune zone è rischioso soggiornare senza una buona profilassi antimalarica.
</p>
<p>
    Il frutto del cacao “Cabosse” cresce attaccato al tronco o ai rami principali, un albero adulto ne produce in un anno sino a cento, a seconda della varietà a cui appartiene.
</p>
<p>
    Il colore varia dal giallo al rosso, con le loro sfumature. 
</p>
<p>
    Esistono varietà albine che hanno la scorza verde o leggermente dorata.
</p>
<p>
     Il cacao cresce attaccato al tronco e matura nel ciclo di 6-9 mesi contemporaneamente si possono trovare sulla stessa pianta sia i fiori che i frutti nelle diverse fasi di crescita.
</p>
<p>
    Esistono sostanzialmente tre grandi famiglie di cacao, dalle quali si diramano svariati altri cloni più o meno pregiati e più o meno spontanei.
</p>
    <h2>Il Criollo </h2>
<p>
    Si tratta della famiglia più nobile del cacao, purtroppo in forte diminuzione nel mondo per la sua struttura arborea molto fragile, aggredibile da numerose specie di parassiti e funghi.
</p>
<p>
    Produce frutti allungati con caratteristico becco a pappagallo e l’attaccatura detta angoleta e seconda della specie può anche avere differenti colletti e o forme. Ogni frutto può contenere sino a sessanta semi di colore Rosa-violaceo, mentre alcune varietà come il Porcellana hanno semi completamente bianchi, questi sono coltivati prevalentemente in Venezuela, Messico, Guatemala e Belize. Ma si può trovare del Criollo anche in Asia! come in Papua Nuova Guinea e altri paesi vicini.
</p>
<p>
    Ho trovato delle piante del pregiato Guasare Venezuelano anche in Tanzania. 
</p>
    <h2>Il Forastero</h2>
<p>
    E’ la varietà più diffusa e spesso la qualità è scadente, ma non per le caratteristiche morfologiche o fisiologiche del cacao, ma dall’insieme di fattori qualitativi, discutibili nel processo postraccolto. 
</p>
<p>
    Tuttavia esistono produzioni buone e addirittura eccellenti, anche questa famiglia vanta numerosissime sottospecie come l’Amelonado, il Maragnao, il National e il Catongo che è una varietà albina. 
</p>
    <h2>Il Trinitario</h2>
<p>
    Si narra che sarebbe un innesto di forastero su criollo fatto negli anni 50 per il ripopolamento delle piantagioni di Trinidad Tobago devastate da un uragano. A dare origine a questa famiglia sorprendente, capace di assimilare il meglio delle varietà genitrici, la tenacia del forastero e la grazia del criollo, anche se ora definirlo solo un ibrido parrebbe riduttivo. Le stesse piante dopo anni di acclimatamento in un determinato microclima subiscono caratteristiche differenti. Offre grande lavoro ai genetisti, per la clonazione di varietà resistenti alle malattie del cacao.
</p>
    <h2>La Raccolta</h2>
<p>
    Il cacao viene raccolto a giusta maturazione, si riconosce dal raggrinzimento del peduncolo, oppure percuotendo il frutto! quando si sente un suono di Vuoto, vuol dire che la placenta si è ormai staccata e che i semi non si nutrono più e il cacao è maturo.
</p>
<p>
    Si raccoglie con l’ausilio di lunghe aste ungulate o con l’uso del machete
</p>
    <h2>Il Decabossage</h2>
<p>
    Esistono diversi metodi per la rottura delle cabossidi a seconda della zona e delle caratteristiche del cacao stesso
</p>
<p>
    Con il classico machete, con bastoni di legno duro e in alcuni casi sbattendo tra di loro due frutti del cacao.
</p>
<p>
    In Sao Tomè e in parecchi altri paesi i contadini effettuano il Decabbossage direttamente nel campo e conferiscono ai fermentatori il cacao in bava, ossia la polpa fresca, per la successiva fermentazione che avviene in grandi centri organizzati. Questo metodo è pericolosissimo, si inquina il cacao e spesso se ne pregiudica la qualità.
</p>
<p>
    In Brasile invece si trasferiscono le cabossidi a dorso di mulo, essendo in Bahia coltivazioni in foresta e quindi il terreno è molto irregolare, per poi effettuare il decabbossage direttamente nella fazenda.
</p>
<p>
    In altri paesi come Haiti le cabosse una volta aperte ed i semi separati a mano, vengono interrati direttamente nel campo e coperti da foglie di banano, questo cacao risulta molto scuro avendo agito nella fermentazione batteri e lieviti presenti nel terreno e ne conferiscono un aroma del tutto particolare con note di torba e terra.
</p>
    <h2>Morfologia del frutto del cacao</h2>
<p>
    All’interno del frutto si trova una pannocchia di semi avvolta dalla polpa che serve ad avvolgere i semi come una placenta. 
</p>
<p>
    I semi sistemati in 5 file da circa 8.10 cadauna e formano una pannocchia bianca, zuccherina e molto profumata.
</p>
<p>
    Si possono trovare cabossidi molto grandi che danno semi grandi e cabossidi piccoline che danno meno semi e leggermente più piccoli, da secchi il peso varia da 0,8 a 1,3 grammi
</p>
<p>
    Ogni varietà di cacao ha il seme di differente colore e lo si nota al primo sguardo, va dal Bianco immacolato del Porcellana passando per fave rossicce porpora fino ad arrivare ad avere fave di cacao viola scuro e o addirittura quasi nere.
</p>
<p>
    Negli ultimi mesi si è parlato tanto del Ruby un cacao trasformato di colore Porpora, si dice una quarta specie.
</p>
<p>
    Io ne so qualcosa! proprio da un mio studio del 2007 in collaborazione con il Dipartimento di Bromatologia dell’Università di Perugia abbiamo appurato che, in certe condizioni di fermentazione si verifica la migrazione delle antocianine dalla fava al Burro di cacao e analizzando alcune varietà, si è potuto riscontrare una colorazione rossa naturale. Applicando un particolare metodo si è dato origine ad un cacao che ha forti colorazioni Rossastre e da cui si può ottenere un colore differente del cioccolato. Appunto il Ruby Ma adesso proseguiamo a parlare del processo di fermentazione.
</p>
    <h2>La Fermentazione</h2>
<p>
    Il cacao spolpato viene messo in appositi contenitori per la colatura che dura al massimo alcune ore.
</p>
<p>
    Durante la colatura si recupera un succo anche definito miele di cacao molto delizioso come bibita fredda ma anche molto apprezzato per la produzione di sciroppi o liquori.
</p>
<p>
    Purtroppo questa pratica è riservata a pochissime realtà, soprattutto le più evolute, come in Brasile.
</p>
<p>
    Una volta colato si versano i semi in casse di legno di differente capacità di solito tra i 300 ed i 900 kg, ma esistono posti molto industrializzati che hanno casse da alcune tonnellate, tuttavia si tratta di eccezioni vista la difficoltà che creano nel prosieguo del lavoro.
</p>
<p>
    Per la maggior parte dei luoghi dove si fermenta, si utilizzano le batterie di fermentazione, di solito tre sovrapposte, ovvero messe a scala per facilitare lo scambio del prodotto da una all’altra sfruttando la forza di gravità.
</p>
<p>
    Come potete vedere:
</p>
    <div class="vineta"><img alt="iautor" height="40%" src="../Images/fermentazione.png"/></div>
<p>
    tra una serie di batterie e l’altra la differenza e sostanziale anche a prima vista.
</p>
<p>
    Il colore troppo scuro denota un livello di attenzione molto basso e un rischio di contaminazione molto alto.
</p>
<p>
    La fermentazione è un complesso processo Biochimico, che trasforma i semi da prodotto agricolo in prodotto edibile.
</p>
<p>
    Si tratta della prima fase ma richiede maestria e non solamente abitudine.
</p>
<p>
    Il cacao, una volta versato nei cassoni, si fa fermentare per alcuni giorni, facendo attenzione che durante la prima fase di fermentazione ci sia una immediata propagazione dei lieviti e dei batteri necessari a trasformare gli zuccheri in alcole prima e in aceto poi, per mettere il cacao in condizioni di essiccare bene, senza sviluppare le muffe.
</p>
<p>
    La fermentazione è molto importante, ora, per necessità ho dato solo alcuni accenni semplici.
</p>
<p>
    Per questa fase ho perfezionato un sistema, certificato e scientifico al fine di ottenere il massimo risultato gastronomico e tecnico in modo da produrre un cioccolato di eccellenza.
</p>
<p>
    Sto parlando del Bessone Method Patent, ovvero un metodo certificato che permette di procedere con efficacia e senza l’uso di additivi.
</p>
<p>
    Permette di ottenere il massimo risultato nel rispetto del cacao e delle caratteristiche del luogo.
</p>
<p>
    I contadini che lavorano con e per me seguono un protocollo molto dettagliato e scrupoloso che ha il solo scopo di portare il cacao a sviluppare il massimo delle sue caratteristiche aromatiche possibili.
</p>
<p>
    La fermentazione come già accennato in parte può variare a seconda del tipo di cacao dai 4 ai 7 giorni.
</p>
<p>
    Durante la fermentazione si sviluppano i precursori aromatici fondamentali per raggiungere un risultato di alta qualità quindi si deve rivoltare diverse volte per poter rendere omogenea la fermentazione stessa.
</p>
<p>
    Tuttavia per avere un risultato serio serve che i contadini portino fuori dalla piantagione le Cabosse.
</p>
<p>
    In quanto, la spolpatura del cacao se avviene in campo, non è possibile applicare quelle forme igieniche di base che impediscano al contadino di inquinare il cacao. Negli ultimi tempi molto del cacao presente sul mercato viene DEBATTERIZZATO sai perché? Perché un paio di anni fa una nota marca di cioccolato Svizzero ha avuto problemi con la presenza di Salmonelle nel cioccolato, Ha avuto grane infinite, ha dovuto ritirare tutto il cioccolato dal mercato, con enormi ricadute sull’immagine del marchio, oltre a non poter più esportare in Germania il loro cioccolato
</p>
<p>
    E spesso si trova, nel cacao commerciale dei produttori industriali, la presenza di batteri patogeni come e-coli, Listeria, Salmonella e pertanto si deve procedere con la debatterizzazione.
</p>
<p>
    Cosa che si può prevenire con una corretta prassi igienica.
</p>
<p>
    Anche perché, puoi anche, debatterizzare ma se il cacao fermenta, o meglio degrada a contatto con coli fecali, direi che non sia il massimo, non credi?
</p>
    <h2>L’essicazione</h2>
<p>
    Una volta fermentato il cacao viene messo ad essiccare. Tuttavia in tanti anni mi sono fatto una convinzione, l’essicazione inizia già con l’apertura e la fermentazione finisce nel tostino. Nel mondo esistono diversi metodi per essiccare i semi del cacao.
</p>
<p>
    Alcuni corretti ma alcuni assolutamente assurdi.
</p>
<p>
    Si possono trovare essiccatori naturali come l’uso di tavole ricoperte di bamboo o di tavole di legno scorrevoli o con tetto scorrevole, dette anche Barcasse, su pavimenti di cemento, su teli di stoffa o stuoie di saggina ma mi è successo, purtroppo spesso e in molti posti, di vedere essiccare il cacao anche sul ciglio delle strade, non vorrei farne una correlazione ma quello che stai vedendo l’ho trovato a pochi chilometri dallo stabilimento di una nota azienda europea. Ritengo sia inaccettabile far essiccare il cacao sull’asfalto a ridosso delle macchine, tra i gas di scarico e con i cani che defecano tra il cacao.
</p>
<p>
    Esistono tuttavia metodi molto più cruenti e definitivi, come forni ad aria, le lose, le griglie a gas e altri fantasiosi ammennicoli fissi o a rotazione. E’ facile capire che non tutti i metodi danno lo steso risultato, calcolando che l’inizio dell’essiccazione coincide con la fine della fermentazione in realtà si tratta addirittura di una ulteriore fermentazione in condizioni assai diverse e pertanto ad opera di microrganismi ancora viventi a basso tenore di umidità. Da alcuni anni sto trasmettendo in tutto il mondo il metodo di essiccazione attraverso degli essiccatori coperti con teli in plastica o policarbonato per evitare spiacevoli piogge di guano e polveri varie. Il cacao viene adagiato su plance di alluminio che sostengono reti in fibra plastica atossica o griglie in acciaio, che possa essiccare in maniera naturale il cacao senza danneggiarlo. Soprattutto mantenendolo al riparo da scorribande di galline o animali domestici come gatti o cani. Non di rado si possono trovare nei sacchi di cacao dozzinale, piume di gallina o altro materiale riconducibile ad animali domestici.
</p>
<p>
     Durante l’essiccazione il cacao viene spesso rivoltato con appositi rastrelli o a mano per esempio nei miei essiccatori! o con i piedi per esempio, nelle barcasse o sui pavimenti in cemento.
</p>
<p>
    Mentre i forni lo seccano senza rimescolarlo a meno che non siano forni a cesto rotante. Ma i forni troppe volte anziché essiccarlo lo tostano addirittura. Da una parte è meglio, ma uccidendo la flora acida protettiva si apre la porta alle muffe e se sono di alcune particolari varietà possono generare ocratossine. 
</p>
<p>
    Una volta essiccato il cacao viene calibrato, selezionato, spesso a mano, per togliere le parti di tegumento o residui di guscio o addirittura per staccare le fave che durante le fasi precedenti non si sono staccate. Questa sembrerebbe una fase banale ma il grado di pulizia, il calibro e la perfezione di questa fase determinano sul mercato notevoli differenze di prezzo. In alcuni paesi il cacao viene classificato in differenti categorie e a queste si abbina un prezzo differente, comunque sempre sensibile alle variazioni della borsa.
</p>
    <h2>Il valore del cacao</2>
<p>
    La borsa del cacao si divide soprattutto in due mercati Europa a Londra, New York per l’America. La borsa è composta da una commissione tra compratori e produttori di cacao a livello governativo. Inutile soffermarsi a dire per quale motivo la più influente sia la borsa di Londra, dove si trova la ICCO organizzazione Mondiale dei produttori di cacao. Ogni due anni una speciale commissione composta da compratori, decide a quali paesi assegnare dei premi che vanno ad aggiungersi al valore stabilito in quel giorno nelle sale dell’asta.
</p>
<p>
    Questo premio o handicap pesa profondamente nell’economia di un paese e per questo che spesso si assiste a vere e proprie guerre sotto banco per poter assegnare o togliere un premio, soprattutto a paesi di notevole produzione.
</p>
<p>
    Negli ultimi anni ho partecipato anch’io ad alcune commissione tenutesi a Londra e devo ammettere che fa una sensazione molto strana, un semplice giudizio di una persona può condizionare gli altri e causare una carestia in un paese. Io che negli anni ho sviluppato una profonda conoscenza in merito ai metodi ed alle qualità espresse nel mondo, ritengo che ci siano paesi sopravvalutati e paesi penalizzati fortemente, uno dei miei prossimi obiettivi è proprio quello di poter rappresentare un elemento di garanzia ed equilibrio in questa commissione.
</p>
<p>
    Ma vediamo cosa facciamo noi!
</p>
    <h2>Il mio cacao</h2>
<p>
    Una volta che il MIO cacao è stato classificato ed inserito nei sacchi viene individuato un lotto e apposto un numero o una matrice di riconoscimento, Serve per poter ascrivere il lotto e inviarne un campione alle analisi.
</p>
<p>
    Vengono valutati tre settori di indagine Microbiologico, Fitosanitario e Biochimico, oltre 100 valori presi in considerazione per scoprire se quel cacao sia Sano, Pulito e Buono, mentre le ocratossine e aflatossine devono limitarsi ad un valore minimo di NR non rilevato.
</p>
<p>
    Solo a quel punto il cacao viene importato, i sacchi vengono imbarcati in Nave o Aereo a seconda del quantitativo e del luogo di partenza. Esistono aziende specializzate nel lavoro di importazione e personalmente mi rivolgo ad un importatore e spedizioniere di Genova. Ma i più efficaci si trovano in Olanda e Germania dove migliori regole e le infrastrutture più performanti rendono più conveniente rivolgersi là.
</p>
<p>
    Esistono anche aziende importatrici che fanno questo lavoro e immagazzinano in differenti aree d’Europa grandi quantità di cacao destinato alle industrie o a grandi cioccolaterie, si trova anche la disponibilità di piccoli lotti di cacao importato da paesi nobili a prezzi comunque molto alti. Queste aziende sono fondamentali per il mercato del cioccolato ma spesso si trasformano in speculatori che comprano a bassissimo prezzo e rivendono a cifre davvero importanti.
</p>
    <h2>Le truffe sulle origini</h2>
<p>
    Non mancano però aziende che si inventano cooperative o produttori, soprattutto per paesi di alto pregio, viziando il mercato truffando i consumatori e danneggiando immensamente i produttori stessi.
</p>
<p>
    Per questo e altri motivi che negli anni ho voluto andare a vedere alla fonte come e cosa si faceva, imparando a muovermi in un mondo di persone con pochi scrupoli che non esitano a manomettere o sofisticare il prodotto al solo scopo di guadagnare denaro.</p>
<p> 
    Di recente mi sono imbattuto in un negoziante che comprava i rifiuti espulsi dalle griglie dei miei essiccatori per mescolarli al cacao da vendere per aumentarne il profitto la norma tollera fino ad un massimo del 5% la presenza di fave rotte o parti di esse e quindi gli scarti del mio cacao rappresentano una risorsa per certi commercianti scorretti e a mio parere stupidi.
</p>
<p>
    Questa assurda vicenda avvenuta proprio pochi giorni prima del mio arrivo per controllare l’efficacia del lavoro svolto con i miei contadini in Ecuador.
</p>
    <h2>Negozianti fai da te</h2>
<p>
    In questi ultimi anni si sono moltiplicate le persone che hanno iniziato ad intraprendere l’attività di compravendita di cacao dai paesi di origine, magari essendo figlio o parenti di produttori di cacao che confrontano i prezzi di partenza del cacao e quello finale del cioccolato e sperano di trovare un margine per migliorare la loro situazione economica, pensando che sia cosa diffusa che i cioccolatieri tostino il loro cacao ma poi devono fare i conti con il fatto che il cacao lo tostano ( per davvero!) solamente in pochi, mentre a parole tutti sembrerebbero pionieri del cacao di origine e ultimamente trovo su internet una pletora di Bean to Bar, o almeno che si definiscono tali, per imitare quelli come me, ma ingannando pesantemente il consumatore sprovveduto.
</p>
<p>
    Proprio a causa di questa situazione, i risultati economici che hanno conseguito questi pionieri del cacao sono al quanto scarsi tanto che dopo un breve tempo di prova ripiegano e a volte creando un sacco di debiti.
</p>
</body>
</html>
